När du springer, och utför annan högintensiv träning, produceras och frigörs mängder av endorfiner. Endorfinerna är utvecklade för att dämpa eventuella smärtsignaler och var viktig för överlevnaden back in the days. Idag behöver vi inte endorfiner för att överleva under och efter löprundan, även om det ibland kan kännas så. Idag får endorfinerna oss att känna glädje, tillfredställelse och lycka i en av dess renaste former.  Löpning ökar även mängden dopamin i kroppen, ett ämne som ger en känsla av välmående och förhöjer humöret.
Det är inte bara de endorfiner och dopamin som frigörs under träning som får dig att känna dig avslappnad och mer tillfreds efter träning. Även en rad olika substanser som finns i antidepressiva mediciner (t.ex. dopamin, serotonin och oxytocin) som minskar stress och lindrar ångest och depression tillverkas naturligt i kroppen när hjärtat får jobba. Så, även om det är mycket på jobbet eller svårt att få vardagspusslet att gå ihop kan 20 minuters intervallträning vara räddningen. Även om varken tiden eller orken egentligen finns kanske det är då den gör som mest nytta. 
Att löpträna ger inte bara muskulärt starka ben, starka leder och starkt skelett. Mycket forskning har gjort inom området och även den kardiovaskulär hälsan blir bättre genom att blodflödet ökar, blodtryck och kolesterol hålls på en bra nivå och risken för hjärt- och kärlsjukdomar minskar. Även immunförsvaret förbättras av kontinuerlig löpning i rimlig mängd då effekten i det skyddande enzymsystemet ökar. Löpningen gör alltså kroppen frisk, stark och hållbar både för nutid och framtid.
Forskning visar att löpning är en av de träningsformer som i största grad förlänger livet och ännu har ingen annan träningsform kunnat bevisa liknande positiva påverkan. Du behöver inte alls springa milen varje dag, 60–75 minuter i veckan är tillräckligt. En studie från JACC (Journal of the American College of Cardiology) visar att du minimerar risken att dö i förtid med upp till 45% med regelbunden löpträning. När man jämfört personer som löptränar med de som inte gör det förväntas löparna leva ungefär tre år ytterligare. Snacka om bra anledning att sticka ut och springa!
Många upplever att de har svårt att somna på kvällen och har problem med nattsömnen. Fler olika forskningsresultat visar på att löpningen kan leda till att lättare somna samt att du har en godare natts sömn. Många forskare hävdar att motion och sömn är de två bästa betmedlen mot stress. Motionen får du logiskt nog genom löpningen men du får även bättre sömn genom signalsubstansen serotoninet som bl.a. påverkar sömnen positivt. Studier har visat att personer med sömnproblem somnade på i genomsnitt 17 minuter de dagar de sprang i jämförelse med 38 minuter de dagar de inte gjorde det. 
För att gå ner i vikt måste du bränna mer kalorier än du äter, svårare än så är det inte i teorin. Sen vet många av oss hur mycket svårare detta är i praktiken. Löpning är ett av de bästa sätten att förbränna kalorier och därmed väldigt bra för din viktnedgång. När du löptränar skapas mer muskler och andelen fett minskar, detta gör att din ämnesomsättning ökar även när du inte tränar. Så, sätt upp rimliga mål och försök att hålla dig till dessa i en månad, därefter är det lättare i dubbel bemärkelse. 
Känslan efter ett löppass är svår att jämföra med något annat. Du upplever ofta en känsla av oövervinnerlighet och total glädje på ett sätt som är svår att åstadkomma i övriga livet. Inte nog med att du faktiskt blir starkare och slankare, du känner dig snyggare vilket ofta är mer påtagligt än det faktiska resultatet många gånger. Att känna sig hälsosam och snygg är en riktigt bra boost för självförtroendet. Dessutom får huden får en annan lyster då regelbunden motion har  en föryngrande effekt på din hud - kombinera det med snygga träningskläder och sätt pricken över i:et. 
Har du svårt att hinna med att addera löpningen i det redan fullproppade vardagspusslet kan du göra löpningen till en del som i större utsträckning möjliggör pusslet. Löpning är nämligen ett perfekt sätt att transportera dig på. Givetvis är det en rutin som du får jobba lite för att få in men testa en gång och se de effektiva resultaten. Värt att tänka på är att springa hem från jobbet kan, beroende på hur långt från jobbet du bor givetvis, gå snabbare än bilen i rusningstrafik.  
Att träning skulle vara en fråga om ekonomi stämmer till viss del, och visst är det tråkigt. Gymkort på vissa anläggningar kostar en smärre förmögenhet, olika typer av utrustning är dyrare än man tänkt sig och även transport till och från träningen kan bli dyr både på lång och kort sikt. När du ska löpträna behöver du i princip bara ett par löparskor.  Vi har flera alternativ av löparskor, allt från avancerade, dyrare skor till enklare, billigare löparskor. Addera ett par short och en t-shirt eller löpartights och en jacka och du är redo för hur många kilometer som helst. 
Skillnaden mellan att försöka lösa ett problem innan eller efter ett löppass kan många uppleva som stor. Något som känns omöjligt tidigare under dagen kan vara busenkelt efter en runda. Detta på grund av att löpningen ökar din produktion av proteinet BDNF, som är mycket positivt för flera funktioner i hjärnan. Löpträning hjälper nybildningen av celler i hippocampus, något som är bra både för ditt minne men även för inlärningsförmågan. Så, om du har en arbetsuppgift, tenta eller bekymmer hemma som strular till det för dig föreslår vi att du tar en löprunda och ger tankeverksamheten en ny chans efter det.